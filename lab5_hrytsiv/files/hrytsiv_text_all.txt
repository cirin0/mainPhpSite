До базових типів належать булеві дані, цілі та дійсні числа із плаваючою крапкою, а також рядки. Булеві дані виражають істинність значення. Цілі числа можуть бути подані у вісімковому, десятковому та шістнадцятковому вигляді. Розмір цілого числа може змінюватись залежно від платформи, як правило, розрядність становить 32 біти.
PHP не підтримує беззнакові цілі числа. Дійсні числа із плаваючою крапкою можуть бути подані в десятковій або експоненційній формі. Рядки розділяють на два класи — рядки, що підлягають аналізу, та рядки, що не підлягають аналізу.
PHP надає широкий спектр функцій для пошуку та заміни тексту в рядках. Для цього використовують як традиційний підхід, так і спеціальний підхід, що базується на використанні регулярних виразів.
Константи в PHP - ідентифікатори простих значень. Можливе визначення константи, причому після її оголошення стає неможливою зміна її значення чи анулювання. Константи можуть мати лише скалярні значення. Підтримується можливість отримання значення константи за динамічним ім'ям.
Оператори бувають  трьох типів - унарні, бінарні та тернарні. Оператори, як і в інших мовах характеризуються не   лише дією, а й асоціативністю та пріоритетністю.