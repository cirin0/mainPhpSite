Політика ~ Словаччина й надалі допомагає Україні попри зміну політичної риторики - Чапутова ~ “Ми маємо певну зміну риторики, що стосується уряду і президента, але у практичних кроках Словаччина й надалі продовжує допомагати Україні”, - підкреслила Чапутова.
Вона зауважила, що раніше усі словацькі уряди значною мірою допомагали Україні зброєю, “все що ми могли передати – вже передали, зараз можливості вичерпалися”.
“Але важливо те, що новий словацький уряд, який прийшов до влади у вересні минулого року, продовжує інші форми допомоги, включно з військовою допомогою на комерційній основі, а також транспортуванням військової допомоги через територію Словаччини, навчанням військових і прийняттям рішень в межах ЄС щодо Росії і санкцій”, - повідомила Чапутова.
~ 2024-04-16 15:24:00 &

Економіка ~ Через обмеження агроекспорту до ЄС Україна втратить понад €300 млн ~ Втрати України через запровадження Євросоюзом нового захисного механізму проти нашої агропродукції, який діятиме із 6 червня, становитимуть приблизно €315 мільйонів.
Такий прогноз зробила голова комітету з євроінтеграції асоціації “Український клуб аграрного бізнесу” Олександра Авраменко.
Як приклад, вона навела експорт курятини. Дотепер до ЄС постачалося багато курячого філе – це найбільш маржинальний продукт. Відповідно, якщо після впровадження європейцями захисного механізму продажі українського філе на ринку ЄС обмежать, маємо враховувати, що майже на жодні інші ринки постачати його в таких обсягах не можна.
~ 2024-04-16 15:09:00 &

Події ~ У Франківську врятували жінку, яка намагалася скоїти самогубство ~ У суботу, 13 квітня вранці, в Івано-Франківську, на вулиці Вовчинецькій в одній із багатоповерхівок невідома жінка, намагалася вкоротити собі віку. Про це патрульній поліції повідомив небайдужий громадянин.
“Поліцейські Самборський Денис і Бойко Іван та рятувальники, які негайно прибули на вказану адресу, виявили на підвіконні балконної рами четвертого поверху жінку. Двері до помешкання були зачинені зсередини”.
Поліцейські та рятувальники скористалися підйомником службового авто ДСНС та встигли запобігти трагедії. Жінку ушпиталили.
~ 2024-04-16 15:25:00 &

Технології ~ Обидві моделі iPhone 16 Pro будуть оснащені базовим накопичувачем на 256 ГБ ~ Як стверджується, Apple продаватиме iPhone 16 Pro і iPhone 16 Pro Max з мінімальним об’ємом пам’яті 256 ГБ, вперше відмовившись від 128 ГБ на молодшій Pro-моделі. 
Однак, згідно з повідомленням в X від LeaksApplePro, компанія збільшить базовий обсяг пам’яті майбутнього iPhone 16 Pro до 256 ГБ, щоб зрівнятися з мінімальним об’ємом пам’яті більшого iPhone 16 Pro Max, тоді як стартова ціна молодшої Pro-моделі залишиться на рівні $999.
~ 2024-04-16 12:25:00 